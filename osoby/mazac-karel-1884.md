---
title: Karel Mazač
firstName: Karel
surname: Mazač
birth: 1884
death: 1952
---

# Karel Mazač

**Karel Mazač** byl nejstarším synem [Josefa Mazače](mazac-josef-1858.md) a [Marie Škobisové](skobisova-marie-1860.md). Narodil se 29.&nbsp;prosince&nbsp;1884 v&nbsp;Praze ve [Vršovicích](https://cs.wikipedia.org/wiki/Vr%C5%A1ovice) čp.&nbsp;166 (dnes pravděpodobně adresa [Krymská 166/43](https://goo.gl/maps/omBN8RrcksSdRxAh6)). \[1\]

Pravděpodobně ještě před nástupem do [obecné školy](https://cs.wikipedia.org/wiki/Obecn%C3%A1_%C5%A1kola) se jeho rodiče rozhodli pro přestěhování do [České Kamenice](https://cs.wikipedia.org/wiki/%C4%8Cesk%C3%A1_Kamenice).

<Photo src="60288400_347311225790679_5237587049808134144_n.jpg" alt="Karel Mazač" size="md" />

Byl [c. k.](https://cs.wikipedia.org/wiki/C._k.) vrchním inspektorem finanční stráže v [Dobrovici](https://cs.wikipedia.org/wiki/Dobrovice). Dne 4.&nbsp;října&nbsp;1918 se zde ve svých 33&nbsp;letech oženil s&nbsp;Marií Knesplovou. Oddávajícím byl kaplan Josef Podolský. \[5\]

Později byl úředníkem [Místního národního výboru](https://cs.wikipedia.org/wiki/M%C3%ADstn%C3%AD_n%C3%A1rodn%C3%AD_v%C3%BDbor) v [Mladé Boleslavi](https://cs.wikipedia.org/wiki/Mlad%C3%A1_Boleslav). \[2\] V&nbsp;tomto městě bydlel v&nbsp;ulici [Charvátská  (dnes Novákova) čp. 835](https://goo.gl/maps/9Z7Ft2Pw5yYp6fD68).

V&nbsp;pondělí 18.&nbsp;srpna&nbsp;1952 ho v&nbsp;6.45 _„na ulici před okresním soudem“_ v&nbsp;Mladé Boleslavi postihlo mozkové krvácení, v&nbsp;jehož důsledku zemřel. \[3\] Bylo mu 67&nbsp;let (na smutečním oznámení \[2\] je špatně uvedený věk).

<Photo src="IMG_20181120_092618_HDR-nahled.jpg" alt="Matriční záznam o úmrtí (levá strana) [3]" />

<Photo src="IMG_20181120_092833_HDR-nahled.jpg" alt="Matriční záznam o úmrtí (pravá strana) [3]" />

Ve středu 20.&nbsp;srpna v 16.00 byl po církevních obřadech pochován na Novém hřbitově v&nbsp;Mladé Boleslavi na hřbitovních místech s&nbsp;označením `XV.–107,108`, kde byla později pohřbena i jeho žena Marie. V&nbsp;roce 2004 ale příbuzní urnu s&nbsp;Marií přesunuli do Teplic a rakev s&nbsp;ostatky Karla Mazače zůstala v&nbsp;neoznačeném hrobě. \[4\]


## Rodiče

- [Josef Mazač](mazac-josef-1858.md) (1858–1936)
- [Marie Škobisová](skobisova-marie-1860.md) (1860–1898)


## Potomci

- Zdeněk Mazač
- Miroslava Prokšová


## DNA

- Haploskupina Y-DNA: I-PH908


## Zdroje

1. Matriční záznam o narození – [AHMP, VRŠ N6, str. 354](http://katalog.ahmp.cz/pragapublica/permalink?xid=FC152E6DB6FF48959C8931B618A21616&scan=354#scan354)
2. [Parte Karla Mazače](../59931861_324303364914122_9069059630050574336_n.jpg)
3. Matriční záznam o úmrtí – Mladá Boleslav, svazek 3, roč. 1952, str. 6, poř. č. 380
4. Informace od Správy a údržba hřbitovů v Mladé Boleslavi, 18. listopadu 2018.
5. Matriční záznam o sňatku – [SOA Praha, Dobrovice 41, fol. 269, záznam 43](https://ebadatelna.soapraha.cz/d/4987/272)
