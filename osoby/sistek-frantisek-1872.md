---
title:  František Šístek
firstName: František
surname: Šístek
birth: 1872
---

# František Šístek

::: warning NEKOMPLETNÍ INFORMACE
Chybí matriční záznam o úmrtí nebo úmrtní list.
:::

**František Šístek** byl synem Jana Šístka a Antonie Příhodové. Narodil se 22. září 1872 v [Tismicích](https://cs.wikipedia.org/wiki/Tismice) čp. 26. Za dva dny (tj. 24. září) proběhl křest. Malý chlapec byl pokřtěn po [Františku z Assisi](https://cs.wikipedia.org/wiki/Franti%C5%A1ek_z_Assisi) jako _František Serafinský_. Za kmotry mu šli František a Anna Hamtákovi (rolník z [Limuz](https://cs.wikipedia.org/wiki/Limuzy) čp. 11 s&nbsp;manželkou) a Anna Šplíchalová (manželka Josefa Šplíchala, starosty z&nbsp;Limuz čp. 2). \[1\]

František se v Praze vyučil uzenářem. V učení byl tři roky – od 15. května 1887 do 20. dubna 1890. \[2\]

Ve středu 25. listopadu 1896 se oženil s&nbsp;[Marií Pavelkovou](pavelkova-marie-1872.md). Svatební obřad proběhl v [kostele Nejsvětější Trojice](https://cs.wikipedia.org/wiki/Kostel_Nejsv%C4%9Bt%C4%9Bj%C5%A1%C3%AD_Trojice_(Praha,_Trojick%C3%A1_ulice)) v&nbsp;[Podskalí](https://cs.wikipedia.org/wiki/Podskal%C3%AD_(Praha)). \[3, 6\] 29. září 1897 se jim narodila dcera Marie.

Rodina se poté přestěhovala do [Říčan](https://cs.wikipedia.org/wiki/%C5%98%C3%AD%C4%8Dany). Zde se poté 12. ledna 1901 narodila dcera [Anna](sistkova-anna-1901.md).

Někdy po roce 1908 (vzhledem k datu narození dcery [Aloisie](sistkova-aloisie-1908.md)) se rodina stěhuje do [Mělníka](https://cs.wikipedia.org/wiki/M%C4%9Bln%C3%ADk) a z&nbsp;Františka Šístka se stává restauratér.

<Photo src="sistek-frantisek.jpg" alt="František Šístek (nedatováno)" size="md" />

<Photo src="sistek-frantisek-1939.jpg" alt="František Šístek (1939)" size="md" />

Zemřel pravděpodobně v roce 1944. \[?\] Spolu se svou manželkou a jejími rodiči byl pochována na hřbitově Svatého Václava na Mělníku.


## Rodiče

- Jan Šístek (1844–?)
- Antonie Příhodová (1850–?)


## Potomci

- Marie Konaříková (1897–1949)
- [Anna Míčová](sistkova-anna-1901.md) (1901–1983)
- František Šístek (1902–?)
- Josef Šístek (1904-?)
- Ludmila Volštátová (1906–?)
- [Aloisie Šotolová](sistkova-aloisie-1908.md) (1908–?)


## Jmenovec

V kronice obce [Chomle](https://cs.wikipedia.org/wiki/Chomle) \[4\] se lze dočíst následující (zvýraznění ode mě):

> R. 1942, jelikož udeřily tuhé mrazy, v měsíci lednu nařízena sbírka teplých částí oděvů. Sebralo se celkem 124 kusů. Sbírka se konala pro německé vojsko.
> 
> **František Šístek** potrestán vězením 18 dnů a peněžitou pokutou 2200 Kč, přesto že byl **70 roků stár**, musel si trest odpykat v zimě v promrzlé cele v Rokycanech pro zatajení obilí.

I když jméno a rok narození (1942 - 70 = 1872) odpovídá „našemu“ Františku Šístkovi, jedná se o pouhou shodu jmen, protože v Chomli se narodil a žil jiný František Šístek, viz matriční záznam o narození \[5\].

::: warning
Potenciální spřízněnost těchto dvou rodů se stejným příjmením z Tismic a Chomle bude probádána.
:::


## Zdroje

1. Matriční záznam o narození – [SOA Praha, Tismice 09, fol. 73](http://ebadatelna.soapraha.cz/d/10393/74)
2. Zavyuční list
3. Oddací list
4. Historie dle kroniky: Z historie obce „Chomle“. _Chomle: Oficiální web_ [online]. ČR: Obecní úřad Chomle, 2016 [cit. 2019-07-28]. Dostupné z: [http://www.chomle.cz/historie-dle-kroniky/ms-1308/p1=1308](http://www.chomle.cz/historie-dle-kroniky/ms-1308/p1=1308)
5. Matriční záznam o narození Františka Šístka z Chomle – [SOA Plzeň, Radnice (RO) 29, fol. 274](http://www.portafontium.eu/iipimage/30067815/radnice-ro-29_2770-n)
6. Matriční záznam o sňatku – [AMHP, TRP O7, fol. 11](http://katalog.ahmp.cz/pragapublica/permalink?xid=1F1A863F451F4D62890D7A0D83926838&scan=15#scan15)
