---
title: František Šístek
firstName: František
surname: Šístek
birth: 1872
death: 1944
---
# František Šístek

**František Šístek** byl synem Jana Šístka a Antonie Příhodové. Narodil se 22. září 1872 v [Tismicích](https://cs.wikipedia.org/wiki/Tismice) čp. 26. Za dva dny (tj. 24. září) proběhl křest. Malý chlapec byl pokřtěn po [Františku z Assisi](https://cs.wikipedia.org/wiki/Franti%C5%A1ek_z_Assisi) jako *František Serafinský*. Za kmotry mu šli František a Anna Hamtákovi (rolník z [Limuz](https://cs.wikipedia.org/wiki/Limuzy) čp. 11 s&nbsp;manželkou) a Anna Šplíchalová (manželka Josefa Šplíchala, starosty z&nbsp;Limuz čp. 2). [1, 7]

František se v Praze vyučil uzenářem. V učení byl tři roky – od 15. května 1887 do 20. dubna 1890. [2]

<Photo src="SCAN0015.jpg" alt="František Šístek (nedatováno, Praha)" size="md" />

Ve středu 25. listopadu 1896 se oženil s&nbsp;[Marií Pavelkovou](pavelkova-marie-1872.md). Svatební obřad proběhl v [kostele Nejsvětější Trojice](https://cs.wikipedia.org/wiki/Kostel_Nejsv%C4%9Bt%C4%9Bj%C5%A1%C3%AD_Trojice_(Praha,_Trojick%C3%A1_ulice)) v&nbsp;[Podskalí](https://cs.wikipedia.org/wiki/Podskal%C3%AD_(Praha)). [3, 6] 29. září 1897 se jim narodila dcera [Marie](sistkova-marie-1897.md).

Rodina se poté přestěhovala do [Říčan](https://cs.wikipedia.org/wiki/%C5%98%C3%AD%C4%8Dany). Zde se poté 12. ledna 1901 narodila dcera [Anna](sistkova-anna-1901.md).

Někdy po roce 1908 (vzhledem k datu narození dcery [Aloisie](sistkova-aloisie-1908.md)) se rodina stěhuje do [Mělníka](https://cs.wikipedia.org/wiki/M%C4%9Bln%C3%ADk) a z&nbsp;Františka Šístka se stává restauratér.

<Photo src="sistek-frantisek.jpg" alt="František Šístek (nedatováno)" size="md" />

Restaurace U Cukrovaru se nacházela v [Rousovicích](https://cs.wikipedia.org/wiki/Rousovice) na adrese s čp. 2079 (dnes [Pražská 2079/59](https://goo.gl/maps/Tt1jALNJgpswHNSB6)), naproti cukrovaru.

<Photo src="img_0507.jpg" alt="Restaurace U Cukrovaru (1930)" />

<Photo src="sistek-frantisek-1939.jpg" alt="František Šístek (1939)" size="md" />

Zemřel 27. ledna 1944 v 71 letech, bez zaopatření svátostmi. Jako příčina úmrtí je uvedena rakovina žaludku. 30. ledna byl pochována na hřbitově Svatého Václava na Mělníku. [7]


## Rodiče

* Jan Šístek (1844–1921)
* Antonie Příhodová (1850–?)


## Potomci

* [Marie Konaříková](sistkova-marie-1897.md) (1897–1949)
* [Anna Míčová](sistkova-anna-1901.md) (1901–1983)
* František Šístek (1902–?)
* [Josef Šístek](sistek-josef-1904.md) (1904–?)
* Ludmila Volštátová (1906–?)
* [Aloisie Šotolová](sistkova-aloisie-1908.md) (1908–?)

## Jmenovec

V kronice obce [Chomle](https://cs.wikipedia.org/wiki/Chomle) [4] se lze dočíst následující (zvýraznění ode mě):

> R. 1942, jelikož udeřily tuhé mrazy, v měsíci lednu nařízena sbírka teplých částí oděvů. Sebralo se celkem 124 kusů. Sbírka se konala pro německé vojsko.
>
> **František Šístek** potrestán vězením 18 dnů a peněžitou pokutou 2200 Kč, přesto že byl **70 roků stár**, musel si trest odpykat v zimě v promrzlé cele v Rokycanech pro zatajení obilí.

I když jméno a rok narození (1942 - 70 = 1872) odpovídá „našemu“ Františku Šístkovi, jedná se o pouhou shodu jmen, protože v Chomli se narodil a žil jiný František Šístek, viz matriční záznam o narození [5].

::: warning
Potenciální spřízněnost těchto dvou rodů se stejným příjmením z Tismic a Chomle bude probádána.
:::

## Zdroje

1. Matriční záznam o narození – [SOA Praha, Tismice 09, fol. 73](http://ebadatelna.soapraha.cz/d/10393/74)
2. Zavyuční list
3. Oddací list
4. Historie dle kroniky: Z historie obce „Chomle“. *Chomle: Oficiální web* \[online]. ČR: Obecní úřad Chomle, 2016 \[cit. 2019-07-28]. Dostupné z: <http://www.chomle.cz/historie-dle-kroniky/ms-1308/p1=1308>
5. Matriční záznam o narození Františka Šístka z Chomle – [SOA Plzeň, Radnice (RO) 29, fol. 274](http://www.portafontium.eu/iipimage/30067815/radnice-ro-29_2770-n)
6. Matriční záznam o sňatku – [AMHP, TRP O7, fol. 11](http://katalog.ahmp.cz/pragapublica/permalink?xid=1F1A863F451F4D62890D7A0D83926838&scan=15#scan15)
7. Matriční záznam o úmrtí