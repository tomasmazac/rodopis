---
title: Barbora Mazačová
firstName: Barbora
surname: Mazačová
birth: 1822
death: 1858
---

# Barbora Mazačová

::: warning NEKOMPLETNÍ INFORMACE
- Existují nesrovnalosti ohledně rodičů a data narození.
- Chybí matriční záznam o úmrtí nebo úmrtní list.
:::

**Barbora Mazačová** byla matkou [Josefa Mazače](mazac-josef-1858.md). Živila se jako nádenice v [Kounicích](https://cs.wikipedia.org/wiki/Kounice). \[1\]

Ve večerních hodinách v pondělí 9. srpna 1858 přišla do [porodnice u sv. Apolináře v Praze](https://cs.wikipedia.org/wiki/Zemsk%C3%A1_porodnice_u_Apolin%C3%A1%C5%99e). V té době jí bylo 28 let. Následující den přibližně v 9.45 porodila chlapce, který dostal jméno [Josef](mazac-josef-1858.md). \[1\]

Zemřela v sobotu 18. září 1858. \[1\] V matričních knihách porodnice ale příslušný záznam chybí. Běžně nemajetné rodičky zůstávaly 2–3 měsíce v nalezinci jako kojné. Pokud byly slabé a nemohly kojit, byly propuštěny. Barbora tedy mohla být převezena někam jinam, nebo propuštěna.


## Rodiče

Původ Barbory Mazačové není jistý. Matričního záznam o narození Josefa Mazače uvádí jako její (již zesnulé) rodiče Jana Mazače a Kateřinu z Kounic. \[2\] I matriční záznam o narození [Karla Mazače](mazac-karel-1884.md) zmiňuje, že Barbora byla „dcera Jana Mazače, dělníka z Kounic“. \[4\] V knize ošetřovanek porodnice u sv. Apolináře je ale jako její otec uveden Josef, nádeník z Kounic. \[1\]

Pro „variantu Jan“ hovoří fakt, že v matrikách lze skutečně najít záznam o narození Barbory Mazačové s rodiči Janem Mazačem a Kateřinou Špačkovou. \[3\] Datum narození 12. května 1822 ale neodpovídá věku zapsanému v knize ošetřovanek (tj. 28 let), který její narození posouvá do roku 1830. Podle kounických matrik se ale v tehdejší době žádná Barbora Mazačová nenarodila.

<Photo src="mazacova-barbora.jpg" size="lg" alt="Matriční záznam o narození Barbory Mazačové [3]" />


## Potomci

- [Josef Mazač](mazac-josef-1858.md) (1858–1936)


## Zdroje

1. [Rešerše z Národního archivu](../D01_02_Prvopis_verze_3EEA4C20.pdf)
2. Matriční záznam o narození Josefa Mazače – [AHMP, AP N30, fol. 142](http://katalog.ahmp.cz/pragapublica/permalink?xid=917418BEABDE4BEEA179DA5A5150DB11&scan=145#scan145)
3. Matriční záznam o narození Barbory Mazačové – [SOA Praha, Kounice 05, str. 94](http://ebadatelna.soapraha.cz/d/7068/51)
4. Matriční záznam o narození Karla Mazače – [AHMP, VRŠ N6, fol. 337](http://katalog.ahmp.cz/pragapublica/permalink?xid=FC152E6DB6FF48959C8931B618A21616&scan=354#scan354)
