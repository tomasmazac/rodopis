---
title: 'Emanuel Mazač'
surname: 'Mazač'
---

# Emanuel Mazač

**Emanuel Josef Mazač** byl synem [Josefa Mazače](mazac-josef-1858.md) a Marie Škobisové. Narodil se 18. prosince 1895 v [České Kamenici](https://cs.wikipedia.org/wiki/%C4%8Cesk%C3%A1_Kamenice).

Zemřel svobodný, bezdětný.


## Rodiče

- [Josef Mazač](mazac-josef-1858.md)
- Marie Škobisová




> Emanuel Mazač
> adm. kontrolor.
> A-V-1
>
> Curiculum vitae.
>
> Narozen 18. prosince 1895 v České Kamenice, okr. Děčín. Vychodil jsem tam 5 tř. obecné a 3 tř. měšťanské školy a později jsem prodělal obchodní kursy večerní v Cařihradě. Můj otec byl zaměstnán u firmy Ignac Fuchs /později firma přeměněna na „Českokamenické papírny“/ jako zahradník a později, když byl stářím již sešlý, konal funkci továrního portýra. Poněvadž jsem se dobře učil, bylo přání mého otce, abych šel na studia do Prahy, ale tento úmysl se nakonec nedal uskutečniti pro finanční nesnáze. Byl jsem proto dán, když nezbývalo jiné volby, na práci do továrny, abych vydělával a přispíval k živobytí rodiny, poněvadž měl jsem ještě dalších 9 sourozenců. Po roce, když exportní firma z sklářského průmyslu Czerney a spol. v Kamenickém Šenově hledala praktikanta pro své prodejny v Turecku, přihlásil jsem se a byl jsem poslán do Cařihradu.
>
> V Cařihradě jsem pobyl až do Jara 1915, kdy jsem byl povolán do rakouské armády. V sprnu téhož roku jsem přišel na italskou frontu a přeběhl třetí den k Italům.
>
> V Itálii jsem se účastnil tvoření legií a šel s první stovkou výzvědných oddílů na Piava.
>
> Po návratu do vlasti koncem roku 1918 jsem prodělal slovenskou kampaň a přišel s plukem /39 ppl.výzvědný/ koncem roku 1919 do Prahy. Byl jsem později přidělen až do března 1923 presidiu MNO-zahr. oddělení a převzat téhož roku v dubnu do služeb MZV.
>
> V květnu 1924 jsem byl přeložen k vyslanectví v Káhyře, kde jsem zastával funkci správce kanceláře až do května 1939. Poněvadž vyslanectví po okupaci republiky nedisponovalo dostatečnými fin. prostředky, nastoupil jsem 1. června 1939 do soukr. služeb suezské společnosti v Ismailii u Port Saidu. V dubnu 1941 jsem se vrátil do služeb vyslanectví v Káhyře a byl jsem zároveň pověřen správou expositury gen. konsulátu v Alexandrii. V září téhož roku jsem byl přeložen ke konsulátu v Bombayi a opět v dubnu 1942 přeložen k vyslanectví v Chungkingu. Od května 1946 až do dubna 1947 jsem byl pověřen správou velvyslanectví v Nankingu a přeložen pro onemocnění žaludeční a střevní vředy do ústředí. V září téhož roku pověřen po dobu dovolené vyslance Dr. Kruckého vedením vyslanectví v Káhyře a přeložen zpět do ústředí koncem roku 1947, kde jsem nastoupil službu 2. ledna 1948 v oddělení V-1 a pověřen kontrolou poplatkových deníků.
>
> Po reorganisaci mzv. přidělen do A.-V-1 /teritoriální-Blízký a střední východ./
>
> V Praze, dne 7. března 1949.
>
> Emanuel Mazač
> adm. kontrolor.





## Zdroje

1. Matriční záznam o narození – [SOA Litoměřice, N, I-N • inv. č. 1024 • sig. L17/62 • 1888–1896 • Horní Kamenice](http://vademecum.soalitomerice.cz/vademecum/permalink?xid=09ddd7cea03b9b8d:4e496e4e:12216bae987:-79a3&scan=133#scan133)
