---
title: 'Emanuel Mazač'
firstName: 'Emanuel'
surname: 'Mazač'
birth: 1895
death: 1949
---

# Emanuel Mazač

**Emanuel Josef Mazač** byl synem [Josefa Mazače](mazac-josef-1858.md) a [Marie Škobisové](skobisova-marie-1860.md). \[1\]


## Život

### Mládí

Narodil se 18. prosince 1895 v&nbsp;[České Kamenici](https://cs.wikipedia.org/wiki/%C4%8Cesk%C3%A1_Kamenice) čp. 147. \[1\] V&nbsp;České Kamenici absolvoval pět tříd [obecné](https://cs.wikipedia.org/wiki/Obecn%C3%A1_%C5%A1kola) a tři třídy měšťanské školy (obdoba dnešního druhého stupně základní školy). Jelikož ve škole dobře prospíval, jeho otec [Josef](mazac-josef-1858.md) si přál, aby šel Emanuel studovat do Prahy. Jelikož měl Emanuel devět sourozenců, z&nbsp;finančních důvodů se toto přání nemohlo splnit a on musel nastoupit do zaměstnání v&nbsp;českokamenických papírnách. Zhruba po roce sklářská firma Czerney z&nbsp;Kamenického Šenova hledala praktikanta pro své prodejny v&nbsp;Turecku. Emanuel se přihlásil, byl vybrán a poslán do [Cařihradu](https://cs.wikipedia.org/wiki/Istanbul). \[8\]

<div style="display: flex">

<Photo src="Photo1500339.jpg" alt="Emanuel Mazač" />

<Photo src="Photo1500340.jpg" alt="Emanuel Mazač" />
</div>

### 1. světová válka

Na jaře 1915 byl v&nbsp;důsledku vypuknutí 1. světové války povolán do rakouské armády. \[8\] Posledním útvarem rakousko-uherské armády, ve kterém sloužil, byl 42. pěší pluk, který byl v&nbsp;srpnu vyslán na sočskou frontu, tedy na území tehdejšího [Italského království](https://cs.wikipedia.org/wiki/Italsk%C3%A9_kr%C3%A1lovstv%C3%AD). \[2\] Za tři dny 3. srpna 1915 zběhnul k&nbsp;Italům – byl zajat u [Doberdò del Lago](https://en.wikipedia.org/wiki/Doberd%C3%B2_del_Lago). \[2, 8\] O tři dny později se na tomto místě odehrála jedna z&nbsp;nejkrvavějších bitev 1. světové války, která byla součástí [6. bitvy na Soči](https://cs.wikipedia.org/wiki/Bitvy_na_So%C4%8Di#6._bitva_%E2%80%93_6._srpna_a%C5%BE_17._srpna_1916) – [bitva u Doberda](https://en.wikipedia.org/wiki/Battle_of_Doberd%C3%B2).

První místem, kde byl Emanuel internován, byl rozlehlý kartuziánský klášter [Certosa di Padula](https://cs.wikipedia.org/wiki/Certosa_di_Padula), ve kterém byl vybudován zajatecký tábor. V&nbsp;těchto táborech se již v&nbsp;roce 1916 čeští a slovenští zajatci hlásili do spojeneckých armád – Emanuel tak učinil 7. prosince 1916. \[2\] (Avšak teprve 4. dubna 1918 byl skutečně zařazen do [československých legií](https://cs.wikipedia.org/wiki/%C4%8Ceskoslovensk%C3%A9_legie).)

Čeští a slovenští zajatci byli až počátkem roku 1917 soustředěni samostatně do tábora Santa Maria Capua Vetere u Neapole. Emanuel se stal důvěrníkem 20. baráku. \[?\]

Legie formálně vznikly až 21. dubna 1918. Emanuel byl přiřazen do 31. pěšího pluku \[2\] a s&nbsp;prvními výzvědnými oddíly se zúčastnil [bitvy na Piavě](https://cs.wikipedia.org/wiki/Bitva_na_Piav%C4%9B). \[8\]

Do nově vzniklého Československa se vrátil koncem roku 1918, takřka okamžitě byl ale vyslán do bojů v&nbsp;[Maďarsko-československé válce](https://cs.wikipedia.org/wiki/Ma%C4%8Farsko-%C4%8Deskoslovensk%C3%A1_v%C3%A1lka). Koncem roku 1919 se s&nbsp;39. plukem vrací do Prahy. Až do března 1923 byl přidělen v&nbsp;zahraničním oddělení presidia ministerstva národní obrany, od dubna nastoupil na ministerstvo zahraničních věcí (MZV). \[8\]


### Ve službách zamini

V květnu 1924 byl přeložen do vyslanectví v&nbsp;[Káhiře](https://cs.wikipedia.org/wiki/K%C3%A1hira) na pozici [chargé d’affaires](https://cs.wikipedia.org/wiki/Charg%C3%A9_d%E2%80%99affaires), správce kanceláře.

<Photo src="60703779_1066970353503613_8310680976669802496_n.jpg" alt="„President Masaryk na vyslanectví v Kairu ve společnosti ministra Hurbana a jeho choti. V pozadí úřednictvo vyslanectví.“ Emanuel Mazač druhý zleva." size="md" />

Po [nacistické okupaci zbylých částí Československa](https://cs.wikipedia.org/wiki/N%C4%9Bmeck%C3%A1_okupace_%C4%8Cech,_Moravy_a_Slezska) se nedostávalo finančních prostředků, a tak Emanuel k&nbsp;1. červnu 1939 nastoupil do služeb soukromé suezské společnosti v&nbsp;[Ismalii](https://en.wikipedia.org/wiki/Ismailia). V&nbsp;dubnu 1941 se vrací na předchozí pozici a zároveň byl pověřen správou pobočky generální konzulátu v&nbsp;[Alexandrii](https://cs.wikipedia.org/wiki/Alexandrie).

<Photo src="60071004_202576010625651_9015996932606132224_n.jpg" alt="V Egyptě" size="md" />

V září 1941 je přeložen ke konzulátu v&nbsp;[Bombaji](https://cs.wikipedia.org/wiki/Bombaj), v&nbsp;dubnu nebo květnu 1942 do [Čchung-čchingu](https://cs.wikipedia.org/wiki/%C4%8Cchung-%C4%8Dching) (Čunkingu) za vyslancem [Stanislavem Miňovským](https://www.mzv.cz/jnp/cz/o_ministerstvu/organizacni_struktura/utvary_mzv/specializovany_archiv_mzv/kdo_byl_kdo/minovsky_stanislav.html). \[8, 9\] Ve zmíněném městě byl od dubna 1942 nový zastupitelský úřad u vlády [generála Čankajška](https://cs.wikipedia.org/wiki/%C4%8Cankaj%C5%A1ek) (v říjnu 1944 povýšený na velvyslanectví). \[10\]

[Jiří Mucha](https://cs.wikipedia.org/wiki/Ji%C5%99%C3%AD_Mucha_(spisovatel)) ve svém reportážním deníku _Oheň proti ohni_ (kapitola Čínské dilema) věnuje Emanuelovi několik vzpomínek:

> Byl jsem přijat jako cestovatel, který náhodou zabloudí k&nbsp;pustému ostrovu se ztroskotanci. Sekretář, pan Mazač, který pěstoval zahradu a výtečnou kuchyni, mě ubytoval v&nbsp;pokoji, k&nbsp;němuž náležel přepych sprchy – plechovka od benzínu naplněná vodou, zavěšená u stropu malé komůrky – a mnoho dní se mi zdálo, že není krásnějšího místa nad mou měkkou širokou postel, ne které jsem spával v&nbsp;příjemném chládku, přikryt hebkou přikrývkou z&nbsp;kožešin divoké kočky.

> Vyslanec byl na léčení v&nbsp;Indii, a tak jsme hospodařili s&nbsp;Mazačem sami.

Od května 1946 do dubna 1947 byl byl pověřen správou velvyslanectví v&nbsp;[Nankingu](https://cs.wikipedia.org/wiki/Nanking). Z&nbsp;důvodu žaludečních a střevních vředů byl přeložen do ústředí. V&nbsp;září 1947 byl pověřen vedením vyslanectví v&nbsp;Káhiře po dobu dovolené vyslance [Františka Kruckého](https://www.mzv.cz/jnp/cz/o_ministerstvu/organizacni_struktura/utvary_mzv/specializovany_archiv_mzv/kdo_byl_kdo/krucky_frantisek.html). \[8\]


### Zpět v&nbsp;ČSR

Koncem roku 1947 byl přeložen zpět do ústředí, kde 2. ledna 1948 nastoupil službu v&nbsp;oddělení V-1 a byl pověřen kontrolou poplatkových deníků. Po reorganizaci MZV byl přidělen do teritoriální odboru pro Blízký a střední východ (označení A.-V-1).

Jeho posledním trvalým bydlištěm byl byt v&nbsp;prvním patře na [Valdštejnově náměstí 163](https://goo.gl/maps/JFG8uP383vD2) na Praze 1 (tehdy Praha 3).

Dne 7. března 1949 sepsal [svůj životopis](/zdroje/mazac-emanuel/cv.md). \[8\] Za necelý týden, 13. března 1949 zemřel v&nbsp;důsledku otravy oxidem uhličitým (zřejmě tzv. svítiplynem). \[11\] Bylo mu 53 let.

Zemřel svobodný a bezdětný.


## Rodiče

- [Josef Mazač](mazac-josef-1858.md) (1858–1936)
- [Marie Škobisová](skobisova-marie-1860.md) (1860–1898)


## DNA

- Haploskupina Y-DNA: pravděpodobně I-CTS10228


## Zdroje

1. Matriční záznam o narození – [SOA Litoměřice, N, I-N • inv. č. 1024 • sig. L17/62 • 1888–1896 • Horní Kamenice](http://vademecum.soalitomerice.cz/vademecum/permalink?xid=09ddd7cea03b9b8d:4e496e4e:12216bae987:-79a3&scan=133#scan133)
2. VÚA Praha, Databáze legionářů – [záznam vojáka Emanuela Mazače](http://www.vuapraha.cz/soldier/16790205)
3. Kmenový list
4. Osobní karta legionáře
5. Legionářský poslužný spis
6. Italský klášter – zajatecký tábor pro legionáře za první světové války. _VHÚ Praha_ \[online\]. Praha: VHÚ Praha, 2014 [cit. 2019-05-28]. Dostupné z: [http://www.vhu.cz/exhibit/italsky-klaster-zajatecky-tabor-pro-legionare-za-prvni-svetove-valky/](http://www.vhu.cz/exhibit/italsky-klaster-zajatecky-tabor-pro-legionare-za-prvni-svetove-valky/)
7. Skromné počátky československých legií v&nbsp;Itálii. _VHÚ Praha_ \[online\]. Praha: VHÚ Praha, 2017 [cit. 2019-05-28]. Dostupné z: [http://www.vhu.cz/skromne-pocatky-cs-legii-v-italii/](http://www.vhu.cz/skromne-pocatky-cs-legii-v-italii/)
8. [Životopis Emanuela Mazače](/zdroje/mazac-emanuel/cv.md)
9. BAKEŠOVÁ, Ivana. _Legionáři v&nbsp;roli diplomatů: československo-čínské vztahy 1918-1949._ Praha: Filozofická fakulta Univerzity Karlovy, 2013. ISBN 978-80-7308-462-2.
10. MIŇOVSKÝ Stanislav. _Ministerstvo zahraničních věcí České republiky_ [online]. Praha: Ministerstvo zahraničních věcí České republiky [cit. 2019-06-16]. Dostupné z: [https://www.mzv.cz/jnp/cz/o_ministerstvu/organizacni_struktura/utvary_mzv/specializovany_archiv_mzv/kdo_byl_kdo/minovsky_stanislav.html](https://www.mzv.cz/jnp/cz/o_ministerstvu/organizacni_struktura/utvary_mzv/specializovany_archiv_mzv/kdo_byl_kdo/minovsky_stanislav.html)
11. Matriční záznam o úmrtí
