---
title: Marie Konaříková (roz. Šístková)
firstName: Marie
surname: Šístková
birth: 1897
death: 1949
---
# Marie Konaříková (roz. Šístková)

::: warning NEKOMPLETNÍ INFORMACE
- Chybí matriční záznam o sňatku nebo oddací list.
:::

**Marie Jana Konaříková** (roz. **Šístková**) byla nejstarší dcerou [Františka Šístka](sistek-frantisek-1872.md) a [Marie Pavelkové](pavelkova-marie-1872.md). Narodila se 29. září 1897 v Praze čp. 1711/II. \[1, 2\]

<Photo src="Photo1500246.jpg" alt="Sestry Marie a Anna Šístkovy (nedatováno)" size="md" />

Po absolvování gymnázia na Královských Vinohradech začala počínaje zimním semestrem 1916/1917 studovat na Lékařské fakultě Univerzity Karlovy v Praze. V roce 1920 se provdala za [Ludvíka Konaříka](konarik-ludvik-1883.md), který kvůli sňatku opustil římskokatolickou církev. \[?\]

<Photo src="Photo1500316.jpg" alt="Ludvík a Marie Konaříkovi (1920)" size="lg" />

Promoce proběhla 8. července 1922 a jejím [promotorem](https://prirucka.ujc.cas.cz/?id=promotor_1) byl [Otakar Srdínko](https://cs.wikipedia.org/wiki/Otakar_Srd%C3%ADnko). [3] Dne 13. července 1923 získala titul zubní lékařky.

> Má drahá sestřičko Ando,
> 
> nemohu žít bez Ludvíčka, odpusť mi to! Pokoušela jsem se poctivě, ale tuto samotu nemohu snést. Vidím ho na každém kroku. Přijmi za svou lásku vše, co po mně zbude, dej z toho ostatním _co za dobré uznáš_ a ostatní si nech. Neumřu lehce, vím to, ale vše lepší než toto. A pak on to věděl a řekl mi, že naše vztahy vzájemné byly takového rázu, že jeho smrt je zrušit nemůže. Chtěl, abych ho se ctí pochovala a pak mně dával volnost, abych odešla za ním tak, jak budu chtít. Snad ani Pán Bůh – je-li – nebude se na mne zlobit, vždyť mne stvořil s bohatstvím citu k Ludvíčkovi v duši. Milovala jsem ho tak, že bolest, kterou cítím nad jeho odchodem a stesk, strašný, zžírající stesk neunesu.
> 
> Přikládám klíček od safesu, v taštičce mám nějaké peníze na pohřeb, pak naše pozůstatky dejte k sobě. Byla bych ráda, kdybys ses občas k nám přišla podívat.
> 
> Ujišťuji Tě svou láskou, posílám všem naším pozdravy. Nezapomeň na Škvoreckou náboženskou obec knihami a nějakým obnosem, pak na Ludvíčkovy přátele, jak je uvádí ve své poslední vůli.
> 
> Tvá
> 
> Máňa.


## Rodiče

- [František Šístek](sistek-frantisek-1872.md) (1872–1944)
- [Marie Pavelková](pavelkova-marie-1872.md) (1872–1947)


## DNA

- Haploskupina mtDNA: H1c3


## Zdroje

1. Matriční záznam o narození – [AMHP, TRP N14, fol. 4](http://katalog.ahmp.cz/pragapublica/permalink?xid=58F3966BE39B499492264DEEAFF872F4&scan=8#scan8)
2. Křestní list
3. Archiv Univerzity Karlovy, fond Matriky Univerzity Karlovy, inventární číslo 5, Matrika doktorů Univerzity Karlovy V., strana 2093

