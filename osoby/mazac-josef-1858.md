---
title: 'Josef Mazač'
firstName: 'Josef'
surname: 'Mazač'
birth: 1858
death: 1936
---

# Josef Mazač

**Josef Mazač** byl nemanželský syn [Barbory Mazačové](mazacova-barbora-1822.md). Narodil se 10. srpna 1858 v [Praze](https://cs.wikipedia.org/wiki/Praha) v [porodnici u Apolináře](https://cs.wikipedia.org/wiki/Zemsk%C3%A1_porodnice_u_Apolin%C3%A1%C5%99e). \[1\]

28\. září 1884 se oženil s Marií Škobisovou. Svatební obřad proběhl v [kostele sv. Mikuláše ve Vršovicích](https://cs.wikipedia.org/wiki/Kostel_svatého_Mikuláše_(Vršovice)). 29. prosince 1884 (tj. čtyři měsíce po svatbě) se jim narodil syn [Karel](mazac-karel-1884.md). \[4\]

Josef pracoval jako zahradnický dělník. \[4\] Rodina postupně pobývala v domech č. 1516, 1497 a 1459 na [Novém Městě](https://cs.wikipedia.org/wiki/Nov%C3%A9_M%C4%9Bsto_(Praha)). \[2\] Později se však přestěhovala do [České Kamenice](https://cs.wikipedia.org/wiki/%C4%8Cesk%C3%A1_Kamenice), konkrétně do Horní Kamenice čp. 128. V místě nového bydliště byl zaměstnán v papírenské firmě Ignac Fuchs jako zahradník a později jako tovární vrátný. \[5\]

V Horní Kamenici se mu dále narodili děti Josef (umírá ve dvou letech), [Jan]((mazac-jan-1891.md)), Marie, Bohumila, [Emanuel](mazac-emanuel-1895.md), František a druhý Josef (po deseti dnech po narození taktéž umírá).
    
<Photo src="ceska-kamenice-papirny-veduta.jpg" alt="Česko-kamenické papírny na dobové vedutě [6]" />

V prosinci 1898 umírá na zápal plic jeho žena Marie. \[7\] 38letý vdovec si ale už 17. dubna 1899 vezme za ženu vdovu Bohumilu Šimůnkovou. Spolu mají postupně ještě děti Bohumilu a Aloise.

<Photo src="mazac-josef-a-synove.jpg" alt="Josef Mazač (uprostřed) a jeho synové (zleva Jan a Karel, zbylí dva – pravděpodobně Jaroslav a Alois – zatím nejsou identifikováni). " />

V červnu 1922 umírá i jeho druhá manželka Bohumila. \[8\]

Po delší nemoci zemřel 9. června 1936 ve 3 hodiny ráno ve věku 79 let (na smutečním oznámení \[3\] je uveden chybný počet roků). Pohřeb se konal v sobotu 13. června 1936 v 15.00. Smuteční průvod vedl z domu smutku v prostorách papíren na hřbitov v České Kamenici. \[3\]


## Rodiče

- Barbora Mazačová (1822–?)


## Potomci

- [Karel Mazač](mazac-karel-1884.md) (1884–1952)
- Anna Mazačová (?–1892)
- Josef Mazač (1890–1892)
- [Jan Mazač](mazac-jan-1891.md) (1891–1932)
- Marie Marschnerová (1892–?)
- Bohumila Jägerová (1893–?)
- [Emanuel Mazač](mazac-emanuel-1895.md) (1895–1949)
- František Mazač (1897–1909)
- Josef Mazač (1898–1898)
- Bohumila Mazačová
- Alois Mazač


## Zdroje

1. Matriční záznam o narození – [AHMP, AP N30, fol. 142](http://katalog.ahmp.cz/pragapublica/permalink?xid=917418BEABDE4BEEA179DA5A5150DB11&scan=145#scan145)
2. Pobytová přihláška pražského policejního ředitelství – [Národní archiv, Policejní ředitelství I, konskripce, karton 384, obraz 195](http://digi.nacr.cz/prihlasky2/index.php?action=link&ref=czarch:CZ-100000010:874&karton=384&folium=195)
3. [Parte Josefa Mazače](../mazac-josef-parte.pdf)
4. Matriční záznam o narození Karla Mazače – [AHMP, VRŠ N6, str. 354](http://katalog.ahmp.cz/pragapublica/permalink?xid=FC152E6DB6FF48959C8931B618A21616&scan=354#scan354)
5. [Životopis Emanuela Mazače](/zdroje/mazac-emanuel/cv.md)
6. POLÁK, Jaroslav. _Česká Kamenice na starých pohlednicích: Böhmisch Kamnitz auf alten Ansichtskarten_. Děčín: PolArt, 2012. ISBN 978-80-87286-16-6.
7. Matriční záznam o úmrtí Marie Mazačové – [SOA Litoměřice, inv. č. 998, sig. L17/36, fol. 112](http://vademecum.soalitomerice.cz/vademecum/permalink?xid=09ddd7cea03b9b8d:4e496e4e:12216bae987:-79c1&scan=115#scan115)
8. Matriční záznam o úmrtí Bohumily Mazačové – [SOA Litoměřice, inv. č. 10736, sig. L17/141, fol. 272](http://vademecum.soalitomerice.cz/vademecum/permalink?xid=8d0e01f6cf78fd58:-6ca67971:13f99d54109:-7f5e&scan=277#scan277)
