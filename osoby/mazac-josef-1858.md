---
title: 'Josef Mazač'
firstName: 'Josef'
surname: 'Mazač'
birth: 1858
death: 1936
---

# Josef Mazač

::: warning NEKOMPLETNÍ INFORMACE
Chybí matriční záznam o úmrtí nebo úmrtní list.
:::

**Josef Mazač** byl nemanželský syn [Barbory Mazačové](mazacova-barbora.md). Narodil se v&nbsp;úterý 10.&nbsp;srpna&nbsp;1858 v&nbsp;[Praze](https://cs.wikipedia.org/wiki/Praha) v&nbsp;[porodnici u Apolináře](https://cs.wikipedia.org/wiki/Zemsk%C3%A1_porodnice_u_Apolin%C3%A1%C5%99e) přibližně v&nbsp;9.45. \[1, 9\]

Do nalezince byl dán za osm dní ve středu 18.&nbsp;srpna&nbsp;1858 a

* téhož dne byl předán pěstounům Františkovi a Josefě Čapouškovým z&nbsp;[Mitrovic](https://cs.wikipedia.org/wiki/Mitrovice_(Mezno)) čp.&nbsp;31 (okres [Mladá Vožice](https://cs.wikipedia.org/wiki/Mlad%C3%A1_Vo%C5%BEice)), 
* dne 9. září 1865 byl předán do péče Jaroslava a Kateřiny Spieglových, [Malá Strana čp. 247](https://goo.gl/maps/mx688hKCGqLa4FKU7), 
* dne 11. června 1866 do péče vdovy Anny Černé z&nbsp;[Kounic](https://en.wikipedia.org/wiki/Kounice) (odkud pocházela i jeho matka Barbora) a 
* dne 20. října 1866 do péče vdovy Elisabeth Počtové z&nbsp;[Kounic čp. 6](https://goo.gl/maps/DPLfDaVvzMNuSdc7A).

Dne 9.&nbsp;září&nbsp;1869 dosáhl tzv. normálního věku, v&nbsp;tu chvíli končila péče nalezince o dítě a okresním soudem mu byl ustanoven poručníkem František Boháček z&nbsp;Kounic. \[9\]

28\.&nbsp;září&nbsp;1884 se oženil s&nbsp;[Marií Škobisovou](skobisova-marie-1860.md). Svatební obřad proběhl v&nbsp;[kostele sv. Mikuláše ve Vršovicích](https://cs.wikipedia.org/wiki/Kostel_svatého_Mikuláše_(Vršovice)). 29.&nbsp;prosince&nbsp;1884 (tj. čtyři měsíce po svatbě) se jim narodil syn [Karel](mazac-karel-1884.md). \[4\]

<Photo src="00000384-00000195.jpg" alt="Pobytová přihláška pražského policejního ředitelství [2]" />

Josef pracoval jako zahradnický dělník. \[4\] Rodina postupně pobývala v&nbsp;domech č.&nbsp;1516, 1497 a 1459 na [Novém Městě](https://cs.wikipedia.org/wiki/Nov%C3%A9_M%C4%9Bsto_(Praha)). \[2\] Později se však přestěhovala do [České Kamenice](https://cs.wikipedia.org/wiki/%C4%8Cesk%C3%A1_Kamenice), konkrétně do Horní Kamenice čp.&nbsp;128. V&nbsp;místě nového bydliště byl zaměstnán v papírenské firmě Ignac Fuchs jako zahradník a později jako tovární vrátný. \[5\]

V&nbsp;Horní Kamenici se mu dále narodili děti Josef (umírá ve dvou letech), [Jan](mazac-jan-1891.md), Marie, Marta, [Emanuel](mazac-emanuel-1895.md), František a druhý Josef (po deseti dnech po narození taktéž umírá).
    
<Photo src="ceska-kamenice-papirny-veduta.jpg" alt="Česko-kamenické papírny na dobové vedutě [6]" />

V&nbsp;prosinci 1898 umřela na zápal plic jeho žena Marie. \[7\] 38letý vdovec si ale už 17.&nbsp;dubna&nbsp;1899 vzal za ženu vdovu Bohumilu Šimůnkovou. Spolu měli postupně ještě děti [Bohumilu](mazacova-bohumila-1904.md) a [Aloise](mazac-alois-1906.md).

<Photo src="mazac-josef-a-synove.jpg" alt="Josef Mazač (uprostřed) a jeho synové (zleva Jan a Karel, zbylí dva – pravděpodobně Jaroslav a Alois – zatím nejsou identifikováni). " />

V&nbsp;červnu 1922 umírá i jeho druhá manželka Bohumila. \[8\]

Po delší nemoci zemřel 9. června 1936 ve 3 hodiny ráno ve věku 79 let (na smutečním oznámení \[3\] je uveden chybný počet roků). Pohřeb se konal v&nbsp;sobotu 13.&nbsp;června&nbsp;1936 v&nbsp;15.00. Smuteční průvod vedl z&nbsp;domu smutku v prostorách papíren na hřbitov v&nbsp;České Kamenici. \[3\]


## Rodiče

- [Barbora Mazačová](mazacova-barbora.md) (?–1858)


## Potomci

- [Karel Mazač](mazac-karel-1884.md) (1884–1952)
- Anna Mazačová (?–1892)
- Josef Mazač (1890–1892)
- [Jan Mazač](mazac-jan-1891.md) (1891–1932)
- Marie Marschnerová (1892–?)
- Marta Mazačová (1893–?)
- [Emanuel Mazač](mazac-emanuel-1895.md) (1895–1949)
- František Mazač (1897–1909)
- Josef Mazač (1898–1898)
- [Bohumila Jägerová](mazacova-bohumila-1904.md) (1904–?)
- [Alois Mazač](mazac-alois-1906.md) (1906–1983)


## DNA

- Haploskupina Y-DNA: pravděpodobně I-CTS10228


## Zdroje

1. Matriční záznam o narození – [AHMP, AP N30, fol. 142](http://katalog.ahmp.cz/pragapublica/permalink?xid=917418BEABDE4BEEA179DA5A5150DB11&scan=145#scan145)
2. Pobytová přihláška pražského policejního ředitelství – [Národní archiv, Policejní ředitelství I, konskripce, karton 384, obraz 195](http://digi.nacr.cz/prihlasky2/index.php?action=link&ref=czarch:CZ-100000010:874&karton=384&folium=195)
3. [Parte Josefa Mazače](../mazac-josef-parte.pdf)
4. Matriční záznam o narození Karla Mazače – [AHMP, VRŠ N6, str. 354](http://katalog.ahmp.cz/pragapublica/permalink?xid=FC152E6DB6FF48959C8931B618A21616&scan=354#scan354)
5. [Životopis Emanuela Mazače](/zdroje/mazac-emanuel/cv.md)
6. POLÁK, Jaroslav. _Česká Kamenice na starých pohlednicích: Böhmisch Kamnitz auf alten Ansichtskarten_. Děčín: PolArt, 2012. ISBN 978-80-87286-16-6.
7. Matriční záznam o úmrtí Marie Mazačové – [SOA Litoměřice, inv. č. 998, sig. L17/36, fol. 112](http://vademecum.soalitomerice.cz/vademecum/permalink?xid=09ddd7cea03b9b8d:4e496e4e:12216bae987:-79c1&scan=115#scan115)
8. Matriční záznam o úmrtí Bohumily Mazačové – [SOA Litoměřice, inv. č. 10736, sig. L17/141, fol. 272](http://vademecum.soalitomerice.cz/vademecum/permalink?xid=8d0e01f6cf78fd58:-6ca67971:13f99d54109:-7f5e&scan=277#scan277)
9. [Rešerše z Národního archivu](../D01_02_Prvopis_verze_3EEA4C20.pdf)
