---
title: Nový Bydžov (kniha)
---

# Nový Bydžov (kniha)

**Nový Bydžov** je kniha od historika a muzeologa Jaroslava Prokopa (1939–2018).


## Výpisky z knihy

Zvýraznění jmen ode mne.


### Str. 22

> Ve městě začalo pracovat i několik tiskáren – po první Karla Kastránka (1862–1871) následovaly další: Františka Bukovského (1871), Ferdinanda **Pavelky** (1874) a V. a A. Janatových (1879). V devadesátých letech pokračovala tiskárna Jana Novotného.

### Str. 42

> Kostel _(tj. barokní kostel sv. Jakuba Většího, pozn. TM)_ byl postaven královehradeckým stavitelem Františkem **Kernerem** (1710–1786), snad s použitím starších plánů pražského architekta K. I. Dientzenhofera (1689–1751), autora projektu přestavby benediktinské rezidence v blízkém Sloupně a řady dalších staveb tohoto řádu po celé zemi.

> Jednu z největších katastrof prožil Nový Bydžov o bouřlivé noci 6. října 1817. Požár vzešlý po osmé hodině ze stodoly **Jana Tomsy** za Metličanskou branou na Hradeckém předměstí se za několik hodin rozšířil až na Pražské předměstí. Vedle 102 domků, 21 várečných domů a 18 stodol s obilím shořely i škola, děkanství, špitál, část Metličanské brány a střecha a věž kostela sv. Vavřince.
>
> Teprve po tomto požáru se konečně ve městě začalo důsledně stavět z cihel a kamene. Nedostatek nového stavebního materiálu však způsobil, že tehdy byly rozbořeny jiné starší stavby, např. část hradeb a zeď s kostnicí u kostela sv. Vavřince.


## Citační záznam

PROKOP, Jaroslav. _Nový Bydžov_. Praha: Paseka, 2007. Zmizelé Čechy. ISBN 978-80-7185-845-4.


## Odkazy

- [https://www.paseka.cz/jaroslav-prokop-novy-bydzov/produkt-2556/](https://www.paseka.cz/jaroslav-prokop-novy-bydzov/produkt-2556/)
- [https://www.databazeknih.cz/knihy/novy-bydzov-119497](https://www.databazeknih.cz/knihy/novy-bydzov-119497)
